Navnet er Summer. Jeg er 33 år og mor til to drenge på 5 og 10 år. Jeg har dyrket showdans siden jeg var 12 hos store danse institutter her i Odense, før ODC fandtes. Efter en lille pause væk fra dansen mens jeg fik børn er jeg endelig klar til at vende tilbage til dansegulvet og min store passion.
Det sidste års tid har K-pop været den store inspirationskilde, og er også den stilart jeg glæder mig til at undervise i ODC.
Jeg glæder mig til at lære jer at kende og til at flytte fødderne sammen med jer.
