Claudia er 25 år gammel og arbejder til dagligt med at skabe livsglæde og indhold i børn og unge menneskers hverdag. Hun har selv danset af flere omgange siden hun var 8 år, her i blandt disco/showdance, standard og latin. For hende er netop dansen lige med livsglæde.
Claudia ønsker at hendes elever skal opleve dansen som et frirum hvor musik og bevægelse er omdrejnings-punktet for social og konditionsmæssig stimulering og udvikling. Dansen er dér hvor den enkelte kan få lov at definere sig selv og udvikle sig på en sjov og lærerig måde gennem musik og bevægelse. Claudia arbejder ud fra en anerkendende tilgang og mener, at en forudsætning for udvikling er, at man føler sig godt tilpas og kan slappe af og være sig selv i danseundervisningen, dette gælder for børn såvel som voksne.
