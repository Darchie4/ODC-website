Simon kommer ud af den ”gamle skole” fra det man førhen forbandt med en ”rigtig” danseskole. Han ynder at bruge nogle af de gamle dyder i sin undervisning men det skal selvfølgelig blandes med nye tricks.
Simon er 34 år, med en masse dansebagage i baghånden. Han har været næsten hele dansepalleten igennem, men har de seneste mange år lagt sig fast på sportsdansen.

Simon elsker at undervise hvad som helst – også selvom han ikke har prøvet det før! Hans filosofi er at han ikke selv behøver være verdensmester for at kunne undervise andre til at blive det! Det handler for Simon om at være motiverende i undervisningen, og være med til at udvikle andre mest muligt.
